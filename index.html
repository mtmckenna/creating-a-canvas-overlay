<!DOCTYPE html>
<html>
  <head>
    <title>Creating a Canvas Overlay</title>
    <meta name="viewport" content="width=device-width,minimum-scale=1,initial-scale=1">
    <link rel="stylesheet" href="styles.css">
  </head>
  <body>
    <canvas id="canvas"></canvas>
    <img src="basketball.png" id="basketball">

    <h1>
      <i><a href="https://en.wikipedia.org/wiki/To_a_Mouse">To a Mouse, on Turning Her Up in Her Nest With the Plough, November, 1785</a></i>
      by <a href="https://en.wikipedia.org/wiki/Robert_Burns">Robert Burns</a>
    </h1>

    <iframe width="100%" height="315" src="https://www.youtube.com/embed/g0xjWXP9jZ8?rel=0" frameborder="0" allow="autoplay; encrypted-media" allowfullscreen></iframe>

    <p>Wee, sleekit, cowrin, tim'rous beastie,<br>
    O, what a pannic's in thy breastie!<br>
    Thou need na start awa sae hasty,<br>
    Wi' bickering brattle!<br>
    I wad be laith to rin an' chase thee,<br>
    Wi' murd'ring pattle!<br>
    <br>
    I'm truly sorry man's dominion,<br>
    Has broken nature's social union,<br>
    An' justifies that ill opinion,<br>
    Which makes thee startle<br>
    At me, thy poor, earth-born companion,<br>
    An' fellow-mortal!<br>
    <br>
    I doubt na, whiles, but thou may thieve;<br>
    What then? poor beastie, thou maun live!<br>
    A daimen icker in a thrave<br>
    'S a sma' request;<br>
    I'll get a blessin wi' the lave,<br>
    An' never miss't!<br>
    <br>
    Thy wee bit housie, too, in ruin!<br>
    It's silly wa's the win's are strewin!<br>
    An' naething, now, to big a new ane,<br>
    O' foggage green!<br>
    An' bleak December's winds ensuin,<br>
    Baith snell an' keen!<br>
    <br>
    Thou saw the fields laid bare an' waste,<br>
    An' weary winter comin fast,<br>
    An' cozie here, beneath the blast,<br>
    Thou thought to dwell-<br>
    Till crash! the cruel coulter past<br>
    Out thro' thy cell.<br>
    <br>
    Thy wee bit heap o' leaves an' stibble,<br>
    Has cost thee mony a weary nibble!<br>
    Now thou's turn'd out, for a' thy trouble,<br>
    But house or hald,<br>
    To thole the winter's sleety dribble,<br>
    An' cranreuch cauld!<br>
    <br>
    But, Mousie, thou art no thy-lane,<br>
    In proving foresight may be vain;<br>
    The best-laid schemes o' mice an' men<br>
    Gang aft agley,<br>
    An' lea'e us nought but grief an' pain,<br>
    For promis'd joy!<br>
    <br>
    Still thou art blest, compar'd wi' me<br>
    The present only toucheth thee:<br>
    But, Och! I backward cast my e'e.<br>
    On prospects drear!<br>
    An' forward, tho' I canna see,<br>
    I guess an' fear!</p>


    <script src="main.js"></script>
  </body>
</html>
